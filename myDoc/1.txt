به گزارش خبرنگار خبرگزاری صدا و سیما‏ آقای حسن روحانی درنشست خبری در پاسخ به این سوال که اول مرداد افزایش نظارت بر کنترل بازار و مهار گران فروشی را در دستور کار داشتید، اما با این وجود مردم شاهد هستند قیمت کالا‌های مختلف با نوسان‌های شدید مواجه است، چرا بعد از شش ماه اثر محسوسی از اجرایی شدن دستور خود دیده نشد است؟ گفت: این حرف درستی است که مردم در زندگی شان در تامین کالای روزمره دچار مشکل هستند.

وی افزود: مردم باید توجه داشته باشند، امسال به خاطر کرونا صادرات غیر نفتی در هشت ماه اول ۱۹ درصد کاهش داشته است و حدود ۲۰ درصد هم درآمد صادرات غیرنفتی کاهش یافته است.

وی ادامه داد: برای برداشت منابع ارزی با مشکل مواجه هستیم به طوری که رئیس کل بانک مرکزی هم گفت در برداشت پول برای واکسن با مشکل مواجه هستیم.

بیشتر بخوانیم ..

واکنش روحانی به شعرخوانی وقیحانه اردوغان علیه منافع ملی ایران

علت حساسیت اروپا درباره یک فرد چیست؟
برنامه موشکی و هسته‌ای قابل مذاکره نیست
باید در همه امور مردم و منافع ملی همدیگر را یاری کنیم
آمریکا باید اعلام کند که اشتباه کرده است
قطعا مدیریت ما بی نقص نیست، اما همه کمک کنند
سیاستهای دولت جدید آمریکا درباره ایران تغییر می یابد
عمر تحریم‌ها به سر آمده است
 

آقای روحانی افزود:

یکی از دلایل گرانی کالا تاخیر تامین نهاده‌های دامی و مدیریت بود.
رئیس جمهور گفت: اگر کسی می‌خواهد محاسبه کند باید ببیند درآمد نفتی کشور درسال ۹۰ هم ۱۱۹ میلیارد دلار بود که این رقم در سال گذشته بسیار کمتر شد.

آقای روحانی ادامه داد: باید شرایط کشور را در نظر بگیریم به طوری که در سال ۹۱ در تامین کالای اساسی بحران داشتیم، اما اکنون ما کمبود کالا نداریم، مشکل گرانی کالاست که یک بخشی از آن ناشی از جنگ اقتصادی، مدیریت غیرصحیح و نبود برخورد قاطع است.

وی ادامه داد: در برخی موارد جنگ اقتصادی بود و نهاده‌ها با تاخیر وارد کشور شد و یکی از مصوبات مهم ما در کارگروه دولت الکترونیک مربوط به سامانه جامع تجارت بود که راه اندازی کردیم. اما افرادی به هر دری متوسل می‌شدند که این سامانه به طور کامل کار نکند تا مردم به حقوقشان دست پیدا نکنند.

آقای روحانی افزود: ۷۰ درصد سامانه جامع تجارت راه اندازی شده است و بقیه آن در اسفند ماه راه اندازی می‌شود؛ این سامانه بسیار تاثیرگذار خواهد بود به طوری که مشخص می‌شود کالا از کجا و چه زمانی تامین شده است و در کدام انبار وجود دارد تا کنترل کنیم.

رئیس جمهور گفت: تلاش ما این است قیمت‌ها برای مردم قابل تحمل باشد و در قیمت چند کالا نوسان شدیدی داشتیم که مربوط به نهاده‌ها بود و باید در زمان مناسب دریافت می‌کردند.

آقای روحانی افزود: اشکالات مدیریتی هم در این رابطه وجود داشته که تذکر شفاهی و کتبی داده شده است تا مشکلات کمتر شود.
وی ادامه داد: پیش بینی ما این است ماه آینده شرایط با ثبات تری داشته باشیم.