به گزارش سرویس بین الملل خبرگزاری صدا و سیما به نقل از تلویزیون الجزیره‎، تحلیلگر انتخابات آمریکا در شبکه الجزیره معتقد است، ترامپ با شلوغ بازی های اخیر هویت واقعی خود را نشان داده است.
دیوید بولگر تحلیلگر آمریکایی و از چهره های هوادار دموکرات ها در این کشور، درباره تجمع هواداران ترامپ در اعتراض به نتیجه انتخابات، این تجمع را گسترده خواند و گفت، شاید من و چند نفر دیگری که در حال تماشای جمعیت بودیم ماسک بر صورت داشتیم وی افزود: افراد حاضر در تجمع با آنکه در مجاورت هم بودند ماسکی بر صورت نداشتند ضمن اینکه بسیار عصبانی بودند.
آنان حتی از دونالد ترامپ و جمهوریخواهان مجلس نمایندگان و سنا نیز عصبانی بودند اما ضرورتی برای چنین رفتارهایی نیست زیرا جو بایدن با بیش از هفتاد درصد آرای مجمع گزینندگان آمریکا برنده انتخابات شده است و به واقع آرای دو نامزد انتخابات به هم نزدیک نیستند.
این کارشناس آمریکایی همچنین گفت، ما شاهد حضور چهره هایی از راستگرایان تندرو در میان مردم بوده ایم. حضور این افراد می تواند کار را دشوار کند اما امیدوارم شاهد حل منطقی مشکل باشیم.
وی با اشاره به این که  باور من این است که ترامپ در شش هفته اخیر ماهیت واقعی خود را نشان داد افزود: ترامپ نشان داد ناامید شده و احساس انزوا می کند. گویا بر این باور است که نمی تواند چهل روز دیگر ریاست کشور را رها کند.